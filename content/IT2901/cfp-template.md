# Forslag til prosjekt til IT2901

> AI Pitch
>
> **Engasjer dyktige IT-studenter til å utforske idéen din!**
>
> Har du en idé eller et konsept du ønsker å teste ut? IT2901 gir deg muligheten til å få et team på 5-7 engasjerte IT-studenter til å jobbe på ditt prosjekt i løpet av et semester. Studentene i ca 12 uker med å utvikle en prototype og utforske løsninger på problemstillingen din.
>
> **Hva får du som kunde?**
>
> - Friske perspektiver og nye ideer: Studentene bringer inn en kombinasjon av kreativitet og teknisk kompetanse som kan bidra til å videreutvikle ideen din eller kaste lys over nye løsninger.
> - Prototyping og utforsking av konsepter: IT2901 er designet for å passe til konsepter og prototyper, slik at studentene kan teste ideen din i praksis og lage en fungerende løsning på kort tid.
> - Tett oppfølging: Det kreves kun en begrenset innsats fra deg som kunde – noen timers arbeid for å utforme en avgrenset oppgave, samt cirka én time i uken for oppfølging av gruppen. Du får anledning til å samarbeide med studentene og følge utviklingen steg for steg, mens du gir verdifull veiledning og får innsikt i studentenes arbeidsprosesser.
>
> **Praktisk informasjon**
>
> - Oppgaven skal være en selvstendig oppgave og ikke en videreføring av et eksisterende prosjekt (med mindre det kan isoleres).
> - Prosjektet starter i uke 2 av semesteret, og du får muligheten til å presentere oppgaven for studentene i en kort video.
>
> Invester i fremtidens IT-talenter samtidig som du får verdifull innsikt og en prototype på idéen din. Bli kunde i IT2901 og la studentene hjelpe deg med å utforske nye muligheter!

IT2901 er et fag hvor 5-7 studenter jobber i sammen i 12-14 uker 20 timer i uken per elev med et prosjekt gitt av en kunde.

Faget egner seg ypperlig til å utforske konsepter og lage prototyper. Prosjektet må være avgrenset for at det skal være mulig å gi karakter, det kan derfor ikke være videre arbeid på et eksisterende prosjekt, med mindre det er arbeid som kan trekkes ut som en selvstendig oppgave.

Prosjektet er todelt for studentene, den ene delen er å levere prosjektet, den andre er å dokumentere det i en rapport. Rund 1/4 tiden til studentene går med på rapport og andre læringsaktiviteter.

Som kunde kommer en med forslag til oppgave som må godkjennes av faget og så velges av elevene. Elevene velger så oppgave i uke 2. Videre er det et oppstartsmøte og så jevnlige møter med gruppene for å følge opp arbeidet og svare på spørsmål.

Det må beregnes noen timer på å lage oppgaven + ca 1 time i uken til oppfølging av oppgaven for de 12-14 ukene.

Eksempler på tidligere prosjekter:

- sangbok app for speidergruppe
- prototye til fangstrapporterings app
- treningsapp med gamification
- konkrete automatiseringer i en bedrifts webplatform for å redusere administrasjon
- databasebehandligsystem for standarder

Tidslinje:

- 30 november - frist for å sende inn prosjektforslag
- 15 desember - frist for å sende inn video pitch
- før nyttår - tilbakemelding på om oggaven er valgt ut for faget
- uke 2 - studentene velger oppgave
- uke 3/4 oppstart av prosjektet

## Mal på prosjektforslag

- Navn på bedrifiten
- Kort beskrivelse av prosjektet. Denne brukes av studentene for å velge prosjekt.
- Ekstra dokumentasjon eller materiale. Hvis det er noe som med fordel kan deles åpent før prosjektet er startet. Feks mer utdypende beskrivelse av prosjektet. (Ikke nødvendig)
- Prosjektets lisens. Det er en fordel om arbeidet sutdentene gjør kan publiseres på github under en lisens som tilater gjenbruk, eller i det minste kan publiseres åpent da studentene kan bruke dette som grunnlag for å få seg sommerjobb. Valgt lisens kan ikke endres.
- Ekstra informasjon.
  - Er det materiale eller informasjon i prosjektet som ikke skal deles?
  - Hvordan skal prosjektet brukes?
  - Trenger kunde ekslusive rettigheter til prosjektet?
- Kan studentene jobbe i deres kontorer i Trondheim noen timer hver uke?
- Hvilken kompetanse krever prosjektet?
- Er prosjektet under NDA?
- Er det spesielle behov knyttet til prosjektet?
  - tilganger til fysiske eller digitale resurser
- Hvis du sender inn flere prosjekter; Hvor mange prosjekter kan du følge opp?
- Kontaktinformasjon
  - Navn
  - Epost
  - Telefonnr
- Lenke til videopitch. Kort videopitch som beskriver prosjektet for å engasjere studentene.
  - eksempel: https://www.youtube.com/watch?v=s7B8tgYULlM
