# Alt er designsystemets skyld

_17 oktober 2025_

Vel nesten alt. Det meste som er brukergrensesnittet for å være mer presis. Det er det jeg som utvikler i et designsystem team mener.

For det å være utvikler i 2025 er ganske komplisert. De fleste skal være såkalte "fullstack"-utviklere. En skal ha kontroll på alt fra databaser, til håndtering av apier til autentisering, til sikkerhet, til kommunikkasjon mellom backend og frontend til frontend og universell utforming og til hvilke css funksjoner som er støttet av de nettleserne vi må støtte.

Det er rett og slett for mange ting en skal ha styr på. Og i frontend så er det en glidende overgang til ux- og grafisk-design bare for å gjøre ting enkelt. Det e rrett og slett mange ting å ta stilling til, mange ting å kunne. Og selv om brukergrensesnittene ofte er enkle og det er det bakenliggende som er komplisert teknisk, så er erfaringen igjen og igjen at uten gode brukergrensesnitt er programvaren ubruklig. Vi trenger altså å kunne lage gode brukergrensesnitt, helst enkelt, helst på en måte som hjelper oss med å gjøre rett. Det er her designsystem kommer inn.

Når noe ser feil ut, når brukeropplevelsen ikke er på top, når universell utforming brytes eller hvis ting er inkonsistent på tvers av brukeropplevelsen. Da mener jeg det er designsystemets skyld. For vårt oppdrag er å støtte teamene. Vi skal gjøre det "lett å gjøre rett". Vi skal levere gode rettningslinjer, dokumentasjon og komponenter. Og ikke minst skal vi være en god sparringspartner som hjelper til med å finne løsninger og at vi snakker sammen om brukeropplevelse på tvers av organisasjonen.

Det betyr ikke at vi ikke gjør en god jobb. Men det er alltid mulig å gjøre bedre. Og vi vil gjerne ha hjelp fra de rundt oss. For det er mye og vi klarer ikke alt det vi ønsker å støtte teamene med uten hjelp fra temene rundt oss. Til å si ifra når noe ikke fungerer, til å komme med forslag, til å komme med bidrag, til å hjelpe de rundt seg.

La oss dykke litt dypere inn i det vi ønsker å levere, hvordan det er nyttig for bedriften og hvordan de rundt kan bidra til det vi leverer.

## Være en god sparringspartner

Det første vi vil levere på er å være en god sparringspartner. Vi er i en posisjon hvor vi ser alle prosjektene som bruker designsystemet. Vi ser hvordan teamene jobber og hva de bruker. Det gjør at vi ofte vet om andre team som har løst ligenende problemstillinger som du prøver å løse nå. Det gjør at vi kan hjelpe til med å finne gode løsninger som gir like brukeropplevelse på tvers.

Hvis vi ikke vet om andre som har løst problemet lar det oss vite om behov. Vi har i dag ønskelista hvor en kan dele komponenter en ønsker seg, men det trenger ikke være så konkret.

Vi jobber også tett med merkevare og andre deler av organissasjonen for å tilby best mulig tjenester som lar oss ha et overordnet og helhetlig perspektiv som ofte vil være nyttig for temene.

## Rettningslinjer

Vi skal også levere gode rettningslinjer, som gjør det enkelt å vite hvordan en skal designe og utvikle for å gi en helhetlig brukeropplevelse.

Vi vet denne delen er svak i dag og vi jobber med å styrke den. Det er flere grupper i bedriften som nå jobber med å definere rettningslinjer og det er vi veldig positive til. Rettningslinjene bør ligge i designsystemet og vedlikeholdes av teamet, men vi tar gjerne imot rettningslinjer fra de som jobber mest med de aktuelle problemstillingene. Vi kommer til å inkludere og teste rettningslinjene vi lager med de som skal forholde seg til de. Målet er å gjøre det lettere å lage ting. Ikke å begrense. Begrensninger foster som regel kreativitet.

Så hvordan kan du bidra? Gi oss tilbakemelding på hva du ønsker rettningslinjer på. Send oss gjerne forslag, enten som du lager selv eller fra andre du synes er gode eksempler.

## Komponenter

## Dokumentasjon

- eksempler
- getting started
- dokumentasjon av komponenter og funksjoner
